
227
efﬁciat. Nam si Imperatoris epistola paucis conscri-
pta literis, innumeris reos criminibus liberos dimit—
tit, alios autem ad honorem etiam evehit maximum;
multo magis sanctus Dei Spiritus, qui omnia potest,
omni nos nequitia liberabit, multam justitiam largie-
tur, multa implebit ﬁducia. Ac quemadmodum scin-
tilla mediam in pelagi voraginem incidens, statim
exstinguitur et evanescit, aquarum vi demersa : sic
et omnis humana nequitia , cum in piscinam divino«
rum ﬂuentorum inciderit, citius faciliusque quam
scintilla demergitur et deletur. At cur, inquies, si
peccata nobis omnia lavacrum remittit, non lavacrum
remissionis peccatorum, non lavacrum purgationis,
sed lavacrum regenerationis vocatur? Quia non solum
nobis peccata remittit, neque solum delicta purgat,
sed ita id praestat ac si denuo generati essemus. Et-
enim nos denuo creat, et format, non ex terra rur-
sum eflingens, sed ex alio elemento, aquarum scilicet
natura, creans; non enim vas simpliciter abstergit,
sed totum conﬁat denuo. Nam quae absterguntur,
etiamsi accurate mundentur qualitatis vestigia et sors
dium reliquias retinent; qua: vero in conflatorium
immittuntur , eta ﬂamma renovantur, omnem depo-
nentia maculam , ex camino educta , eumdem, quem
prorsus nova, Splendorem emittunt. Quemadmodum
si quis auream statuam , tempore, fumo, pulvere,
rubigine foedatam , denuo conﬂaverit, eam nobis pu-
rissimam atque fulgentem restituit :sic et naturam
nostram Deus, peccati rubigine ftedatam multoque
affectam delictorum fumo, illa pulchritudine destitu-
tam , quam ipsi ab initio indiderat, denuo conflavit ,
et in aquas ceu in conflatorium injiciens , et pro igne
Spiritus gratiam immittens, hinc renovatos, cum sola-
ribus radiis splendore decertantes educit, contrito
veteri homine, novo autem splendidiore , quam vetus
erat, condito.
4. Hanc porro nobis contritionem mysticamque
purgationem subindicans propheta . dicebat olim,
Tamquam vas ﬁguli conteres eos (Psal. 2. 9). Nam
quod de ﬁdelibus loquatur clare indicant ea, quae
praecedunt : etenim ait : Filius meus es tu : ego hodie
genui te. Postulo a me, et dabo tibi gentes hereditatem
tuam, et possessionem tuam terminos terra: ( Ibid. υ. 7.
8). Vidistin’ quomodo Ecclesiam gentium commemo-
ravit, et ubique constitutum Christi regnum dixit?
Deinde rursum ait, Pasces eos in uirga ferrea ; non gra-
vi, scd forti : tamquam vas ﬁguli conteres eos (Ib. υ. 9).
Ecce lavacrum magis mystico more sumitur: non
enim simpliciter dixit vasa testacea , sed vasa ﬁguli.
Verum attendite. Testacea quippe vasa contrita, reﬁci
non possunt, ob duritiem nempe ab igne acceptam :
vasa autem ﬁguli non sunt testacea, sed ex luto com-
posita; quare si labefacta fuerint, artiﬁcis solertia
facilius ad secundam formam reduci possunt. Cum
itaque calamitatem insanabilem memorat, non vasa
ﬁguli dicit, sed vas testaceum. Nam cum prophetam
ct Judzeos docere vellet, se calamitati insanabili ur-
bem tradidisse, jussit eum accipere vas testaceum, et
coram universo populo confringere, dicereque (Jcrem.
