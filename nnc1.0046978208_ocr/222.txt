ἱδρώτων ποιεῖ δικαίους. Εἰ γὰρ βασιλέως ἐπιστολὴ,
γράμματα προτεθέντα όλίγα, μυρίων ὑπευθύνους ἐγκλη-
μάτων ἀφίησιν ἐλευθέρους, ἐτέρους δέ καὶ πρὸς τιμὴν
ἄγει μεγίστην, πολλῷ μᾶλλον τὸ ἇγιον τοῦ Θεοῦ Πνεῦμα
καὶ πάντα δυνάμενον, πάσης μὲν ἡμᾶς ἀπαλλάξει κακίας,
πολλὴν δὲ ἡμῖν χαριεῖται δικαιοσύνην, καὶ πολλῆς ἐμ-
πλήσει τῆς παρρησίας. Καὶ καθάπερ σπινθὴρ μέσον είς
πέλαγος ἀχανὲς ἐμπεσὼν εὐθέως ἀν ἀποσϐεσθείη, ἦ καὶ
ἀφανής γένοιτο, τῷ πλήθει τῶν ὑδάτων καταποντισθείς·
οὕτω καὶ πᾶσα πονηρία ἀνθρωπίνη, ὅταν εἰς τὴν κολυμ-
ϐήθραν ἐμπέσῃ τῶν θείων ναμάτων , ἐκείνου ταχύτερον
καὶ εὐκολώτερον τοῦ σπινθῆρος καταποντίζεται καί ἀφα-
νίζεται. Καὶ τίνος ἕνεκεν, φησὶν, εἰ τὰ ἁμαρτήματα ἡμῖν
ἅπαντα ἀφίησι τὸ λουτρὸν, οὐχὶ λουτρὸν ἀφέσεως ἁμαρ-
τημάτων καλεῖται, οὐτε λουτρὸν καθάρσεως, ἀλλά λου-
τρὸν παλιγγενεσίας; ’Ὁτι οὐχ ἁπλῶς ἡμῖν ἀφίησι τὰ
ά μα ρτήματα, οὐδέ ἁπλῶς ἡμᾶς καθαίρει τῶν πλημμελη-
μάτων, ἀλλ’ οὕτως ὡς ἂν εἰ ἄνωθεν ἐγεννήθημεν. Καὶ
γὰρ ἀνωθεν ἡμᾶς δημιουργεῖ καὶ⁸ κατασκευάζει, οὐκ ἀπὸ
γῆς διαπλάττον πάλιν, ἀλλ’ ἐξ ἐτέρου στοιχείου τῆς τῶν
ὑδάτων φύσεως δημιουργοῦν. Οὑ γὰρ ἁπλῶς ἀποσμήχει
τὸ σκεῦος, ἀλλ’ ὁλόκληρον αὐτὸ ἀναχωνεύει πάλιν. Τὰ μὲν
γὰρ ἀποσμηχόμενα, κᾶν μετά ἀκριϐείας ἐκκαθαίρηται,
ἔχει [2⁸50] τῆς ποιότητος ἴχνη καὶ τῆς κηλῖδος φέρειτά
λείψανα· τὰ δὲ εἰς χωνευτήριον ἐμπεσόντα καὶ διὰ τῆς
φλογὸς ἀνανεωθέντα, πᾶσαν ἀποθέμενα ῥυπαρίαν, τὴν
αὐτὴν τοῖς νεοπαγέσιν ἀπὸ τῆς καμίνου προελθόντα τὴν
λαμπηδόνα ἀφίησιν. Ὥσπερ οὖν ἀνδριάντα χρυσοῦν πολλῷ
τῷ χρόνῳ καὶ τῷ καπνῷ καὶ τῇ κόνει καὶ ίῷ ρυπωθέντα
λαϐών τις καὶ χωνεύσας, καθαρώτατον ἡμῖν καὶ ἀστρά-
πτοντα ἀποδίδωσιν, οὑτω καὶ τὴν φύσιν τὴν ἡμετέραν ό
Θεὸς ίωθεῖσαν τῷ τῆς ἁμαρτίας ἰῷ, καὶ πολὺν δεξαμέ-
νην τὸν καπνὸν τὸν ἀπὸ τῶν πλημμελημάτων, καὶ τὸ κάλ-
λος ἀπολέσασαν, ὅπερ παρ’ αὑτοῦ παρὰ τὴν ἀρχὴν
ἐγκατέθηκε, λαϐὼν ἀνωθεν ἐχώνευσε, καὶ καθάπερ είς
χωνευτήριον ἐμϐαλὼν τὰ ὕδατα, καὶ τὴν τοῦ Πνεύ ματος
ἐπαφεὶς χάριν ἀντὶ φλογὸς, εἶτα νεοπαγείς ἐκεῖθεν καὶ
καινοὺς γενομένους ἀντιϐλέψαι λοιπὸν ταῖς ἡλιακαῖς
ἀκτῖσι μετά πολλῆς ἀνάγει τῆς λαμπρότητος, τὸν μὲν
παλαιὸν συντρίψας ἀνθ ρωπον, νέον δὲ κατασκευάσας τοῦ
προτέρου λαμπρότερον.
δ’. Καὶ ταύτην ἡμῖν τὴν συντριϐὴν καὶ τὸν μυστικὸν
τοῦτον καθαρμὸν αἰνιττόμενος ὁ προφήτης ἄνωθεν ἔλεγεν·
Ὦς σκεῦος κεραμέως συντρίψας αὐτούς. ’Ὀτι γάρ
περὶτῶν πιστῶν ό λόγος, ἡμῖν τὰ ἀνωτέρω δείκνυσι
σαφῶς· Υἱὸς γάρ μου εἴ σὺ, φησίν· ἐγὼ σήμερον γε·
γέννηκὰ σε. Αἵτησαι παρ’ ἐμοῦ, καὶ δώσω σοι τὰ
ἔθνη τὴν κληρονομίαν σου, καὶ τὴν κατάσχεσίν
σου τὰ πέρατα τῆς γῆς. Εἶδες πῶς τῆς ἐκ τῶν ἐθνῶν
Ἐκκλησίας ἐμνημόνευσε, καὶ τὴν πανταχοῦ τοῦ Χριστοῦ
τεταμένην βασιλείαν εἶπεν ; Εἶτά φησι πάλιν· Ποιμανεῖς
αὐτοὺς ἐν ῥάϐδῳ σιδηρᾷ· οὐ φορτικῇ, ἀλλ’ ἰσχυρᾷ· ὠς
σκεῦος κεραμέως συντρίψεις αὐτούς. Ἰδοὺ καὶ τὸ
λουτρὸν μυστικώτερον παρελήφθη· οὑ γὰρ εἶπεν ἁπλῶς
σκεύη ὀστράκινα, ἀλλὰ σκεύη κεραμέως. Ἀλλά προσ-
έχετε. Τά μὲν γὰρ ὀστράκινα σκεύη συντριϐέντα οὑκ ἂν
λάϐοι διόρθωσιν, διὰ τὴν ἐκ τοῦ πυρὸς ἐγγενομένην αὖ-
τοῖς ἅπαξ ἀντιτυπίαν· ὃτι δὲ τὰ σκεύηιι τοῦ κεραμέως
οὐκ ἐστιν ὀστράκινα, ἀλλὰ πήλινα· ὅθεν καὶ διαστραφέντα
ῥαδίως ἂν πρὸς τὸ δεύτερον ἐπανέλθῃ σχῆμα τῇ τοῦ
τεχνίτου σοφίᾳ. Ὅταν μὲν οὖν συμφορὰν ἀνίατον λέγῃ,
mox πρότερον ubi δεύτερον. Eon.

227
⁸ Savil. in margine conjicit ἀντιτυπίαν· τὰ δὲ σκεύη, et
