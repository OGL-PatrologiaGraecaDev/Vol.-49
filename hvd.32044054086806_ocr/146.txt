εις

rium sit. Secundo , etsi non raptus , aut invitus aut
ignorans hoc patiatur, ab ipsa rei natura, et volunta-
rius et sciens omnino peierare cogetur. Stepius enim
domi nobis prandentibus, et servorum aliquo pec-
caute, se illum ﬂagellaturam uxor iuravit, mox vir
contrarium iuravit, et restitit, nec permisit‘. Hic
quidquid fecerint, necesse est omnino periurium con—
stitui : nec enim volentibus ip~is et studentibus iam
est possibile custodire iuramentum; sed quidquid
accidat, ipsorum alter periurii reus fiet, vel potius
ambo, hoc scilicet modo, quem dicam : hoc enim est
admirabile. Juratus se ﬂagellaturum servum vel an-
cillulam , postea prohibitus , ct ipse peierarit, quo-
niam non fecit quod iuravit : et prohibentem ac iura-
menti veritatem impedientem periurii crimine alliga-
vit. Non enim peierantes tantum, sed aliis quoque
necessitatem hanc all'erentes, eorumdem rei sunt cri-
minum : nec domi tantum , sed et in publico hoc
quispiam fieri videat, et in pugnis maxime, quando
inter se pugnantes contraria iurant : hic quidem ver-
beraturum, ille vero non verberatum iri : hic pallium
se ablaturum, ille non permissurum : hic argentum
se repetiturum, ille vero se non redditurum : et mul-
ta alia contendentes iurant huiusmodi. Hoc vero et
in officinis et scholis quispiam evenire videat. Stepius
quippe artifex discipulum comedere et bibere non
prius se permissurum esse iuravit, quam totum opus
iniunctum expedierit. Hoc autem et paedagogus saepe
in puerum et in ancillam domina fecit : et necesse est
superveniente vespere, et opere non impleto, vel
fame non expedientes absumi, vel iuratos omnino
peierare. Malignus enim dzemon ille bonis semper
nostris insidians adstat, et iuramentorum necessita-
tem audiens, in torporem obnoxios impellit, vel aliam
molitur difficultatem , ut non impleto Opere et plagae
et contumelia: et periuria et infinita alia mala fiant.
Sicut enim pueri funiculum longum et corruptum ex
contrario inter se trahentes cum multo impetu supini
omnes cadunt funiculo per medium disrupto, et hi
quidem capite, illi vero alia corporis parte feriuntur:
sic et inter se contraria iurantes. iuramento pro re-
rum necessitate disrupta, in periurii barathrum utri-
que cadunt, hi quidem peierando, illi vero periurii
causam aliis prtebendo. ί
2. Ex Sutilis historia juramentorum perniciem osten-
dit. —- Et ut hoc non tantum ex iis qua: quotidie in
domibus et plateis fiunt, sed etiam ex ipsis Scripturis
sit manifestum , antiquam vobis quamdam narrabo
historiam dictis convenientem. Hostes aliquando Ju-
dazos cum invasissent, eosque Jonatbas aggressus esset
(hic autem erat Saulis ﬁlius), et hos quidem trucidas-
set, illos vero in fugam convertisset: volens Sani
tutius pater amplius contra reliquos exercitum exci-
tare, et facere ne prius absisteret, quam omnes op-
pressisset, contrarium quam voluit, fecit: iuratus
neminem usque ad vesperam panem comesturum
usque ad hostium ultionem suorum. Quid nempe hac
ί savii. et plurimi Mannscripti. Contrarium iuravit et re-
stitit contendens ct non pernattcns.
