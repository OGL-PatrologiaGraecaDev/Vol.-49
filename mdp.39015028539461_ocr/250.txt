2η

homine gloriosius. Erat ille postrema pars ratione
praedita: creaturae , sed pedes caput evaserunt, et in
thronum regium per primitias sunt evecti. Quemad-
modum enim si homo quispiam liberalis ac magniﬁ-
cus, cum viderit aliquem naufragum, qui solum cor-
pus nudum ex fluctibus eripere potuit, supinis mani-
bus eum excipiat, et candida veste indutum in summo
honoris gradu collucet : ita Deus naturam nostram
tractavit. Omniaque habebat homo perdiderat, liber-
tatem loquendi ac ﬁduciam, consuetudinem cum Deo,
conversationem in paradiso, vitam calamitatis exper-
tem, et tamquam ex naufragio nudus inde exiverat;
sed Deus illum exceptum confestim amiciit , et pau-
latim manu ductum in caelum evexit. Atqui non erat
venia dignum naufragium; neque enim ob ventorum
impetum, sed ob segnitiem ejus , qui navigabat, tota
illa tempestas acciderat.
In portu naufragium fecit Adamus. — Verumtamen
ad hoc non respexit Deus , sed ejus misericordiam
calamitatis magnitudo commovit, eumque qui in portu
naufragium fecerat, perinde quasi medio in pelago id
passus esset, benigne ac liberaliter excepit : siquidem
in paradiso lapsum esse, id vero est in portu naufra-
gium fecisse. Quid ita? Quia cum nondum tristitia ,
nondum sollicitudo , nec labores, nec aerumnae , nec
innumeri fluctus libidinum in naturam nostram smvi-
rent, supplantatus est et corruit. Et quemadmodum
qui in mari navigant maleﬁci homines , exiguo ferro
navim saepe perforantes, totum mare in navigium ab
inferiori parte immittunt : sic nimirum et navim
Adami cum videret diabolus, hoc est animam multis
refertam bonis, accedens tamquam minuto quodam
ferro simplici voce perforavit, et omnes ejus opes
exhausit, ipsamque cymbam submersit. At Deus ef-
fecit, ut lucrum damno majus esset, et ad thronum
regium naturam nostram extulit. Quocirca Paulus
etiam clamat dicens : Conresuscilavit, ct consedere nos
fecit in dextera sua in ca‘zlestibus , ut ostenderet in sav-
rulis superuenientibus abundantes diuitias gratia: suae, in
bonitate super nos (Ephes. 2. 6. 7). Quid ais?jam res
evenit et ﬁnem habet, et dicis : Ut ostenderet in sarcu-
lis supervenientibus? annon enim ostendit? Jam qui-
dem ostendit, sed non omnibus hominibus , at mihi
qui sum ﬁdelis : infidelis autem miraculum nondum
vidit. Tum vero illo die natura omnis humana in me-
dium progressa, quod ﬁet admirabitur, praecipue vero
nobis etiam tum manifestius erit. Jam enim credimus,
sed non ex aequo miraculum exprimit auditus et visus:
sed quemadmodum in regibus dum purpuram et dia-
dema et aureas vestes soliumque regium audimus ,
admiramur quidem, at multo amplius id nobis accidit,
cum contractis auleis ipsum in sublimi praesidentem
cernimus tribunali : sic et in Unigenito, cum caelorum
viderimus aulata contracta, et Regem angelorum inde
descendentem a caelestibus turmis stipatum, tum vero
majus miraculum nobis oculorum ministerio appare-
bit. Cogita namque quale sit naturam nostram Cheru-
binis invectam intueri, totumque angelicum exercitum
illi circumfusum.
