ῄνει λοιπὸν ἀδεῶς προσεύχεσθαι πανταχοῦ, λέγων
οὕτωσ Βούλομαι προσεύχεσθαι τοὺς ἄνδρας ἐν
παντὶ τόπῳ ἐπαίροντας ὁσίας χεῖρας. Εἶδες πῶς
ἐκαθάρθη ἡ οίκουμένη; Διά γάρ τοῦ τόπου πανταχοῦ
ἐπαίρειν χεῖρας όσίας δυνάμεθα, ἐπειδὴ πᾶσα ἠ γῆ
ἁγία γέγονεν ἀγιωτέρα τῶν ἁγίων τῶν ἔνδον. Ἐκεῖ
μὲν γάρ προσηνέχθη πρόϐατον ἄλογον, ἐνταῦθα δὲ
πνευματικόν· ὅσῳ δὲ μείζων ἡ θυσία, τοσούτῳ πλείων
καὶ 6 ἀγιασμός. Διά τοῦτο ἑορτὴ 6 σταυρός.
β’. Βούλει μαθεῖν αὐτοῦ καὶ ἕτερον κατόρθωμα; Τδν
παράδεισον πεντακισχίλια ἐτη καὶ πλείω κεκλεισμέ-
νον σήμερον ἡμῖν ἡνέῳξεν. Ἐν ταύτῃ γὰρ τῇ ἡμέρᾳ,
ἐν ταύτῃ τῇ ῶρᾳ, τὸν λῃστὴν εἰσήγαγεν ό Θεὸς, δύο
κατορθώματα ἐργασάμενος· ἓν μὲν, ὅτι παράδεισον
ἠνέῳξεν, ἐτερον δὲ, ὄτι λῃστὴν εἰσήγαγε. Σήμερον
ἀπέδωκεν ἡμῖν τὴν ἀρχαίαν πατρίδα, σήμερον ἐπάν-ι’
ήγαγεν ἡμᾶς ἐπὶ τὴν πατρῴαν πόλιν, καὶ τὴν οἱ-
κίαν ἐχαρίσατο τῇ κοινῇ τῶν ἀνθρώπων φύσει· Σή-
μερον γὰρ, φησίν, μετ’ ἐμοῦ ἔσῃ ὲν τῷ παραδείσῳ.
Τί λέγεις ; ἐσταύρωσαι καὶ προσήλωσαι, καὶ παράδει-
σον ἐπαγγέλλῃς Ναὶ, φησὶν, ἵνα ἐν τῷ σταυρῷ τὴν
δύναμιν τὴν ἐμὴν καταμάθῃς. Ἐπειδὴ γὰρ τὸ πρά-
¹γμα σκυθρωπὸν ἦν, ἵνα μὴ τῇ φύσει τοῦ σταυροῦ
πρόσχῃς, ἀλλὰ τὴν δύναμιν τοῦ σταυρουμένου μάθῃς,
ἐν σταυρῷ τὸ θαῦμα ἐργάζεται τοῦτο, ὃ μάλιστα δεί-
κνυσιν αὐτοῦ τὴν ίσχύν. Οὐ γὰρ νεκρὸν ἀναστήσας.
οὐ θαλάττῃ καὶ πνεύμασιν ἐπιτιμήσας, οὐ δαίμονας
ἀπελάσας, ἀλλά σταυρούμενος, προσηλούμενος, ὑϐρι-
ζόμενος, ἐμπτυόμενος . λοιδορούμενος, διασυρόμενος
ἴσχυσε τὴν πονηράν τοῦ λῃστοῦ διάνοιαν μεταθεῖναι,
ἵνα ἑκατέρωθεν τὴν δύναμιν αὐτοῦ ἴδῃς. Τήν τε γὰρ
κτίσιν ὲκλόνησεν ἅπασαν, καὶ τὰς πέτρας [405] διέρ-
ρηξε, τῆς πέτρας τε ἀναισθητοτέραν τοῦ λῃστοῦ ψυ-
χὴν ἐπεσπάσατο καὶ ἐτίμησε· Σήμερον γάρ μετ’
ἐμοῦ ἔσῃ ἐν τῷ παραδείσῳ, φησί. Καίτοι τὰ χερου-
ὄὶμ ἐτήρει τὸν παράδεισονο ἀλλ’ οὗτος καὶ τῶν χε-
ρουϐιμ Δεσπότης⁸ φλογίνη ῥομφαία ἐκεῖ στρέφεται’
ἀλλ’ αὐτὸς καὶ φλογὸς καὶ γεέννης καὶ ζωῆς καὶ θα-
νάτου ἐξουσίαν ἔχει. Καίτοι γε βασιλεὺς οὐδεὶς ἄν
ποτε ἀνάσχοιτο λῃστὴν ἀνθ ρωπον, ἦ ἐτερόν τινα τῶν
ὁμοδούλων μεθ’ ἐαυτοῦ καθίσας, οὕτως εἰς πόλιν εἰσ-
αγαγεῖν. Ἀλλ’ ό Χριστὸς τοῦτο ἐποίησε, καὶ είς τὴν
ίερὰν εἰσερχόμενος πατρίδα, μεθ’ ἑαυτοῦ τὸν λῃστὴν
εἰσάγει, οὐ καταπατῶν τὸν παράδεισον, οὐδὲ καται-
σχύνων τοῖς ποσὶ τοῦ λῃστοῦ, ἀλλά μᾶλλον τιμῶν
τὸν παράδεισον⁸ τιμὴ γάρ παραδείσου, τὺ τοιοῦτον
ἔχειν δεσπότην. ὡς καὶ λῃστὴν ἄξιον ποιῆσαι τῆς
τρυφῆς τῆς ἐν τῷ παραδείσῳ. Καὶ γὰρ ὅτε τελώνας
καὶ πόρνας εἰσήγαγεν εἰς τὴν βασιλείαν τῶν οὐρανῶν,
οὐκ ἀτιμάζων τοῦτο ἐποίει, ἀλλά μᾶλλον ἐτίμα, δει-
κνύς ὅτιτοιοῦτός ἐστιν δ Κύριος τῆς βασιλείας τῶν
οὐρανῶν, ὡς καὶ πόρνας καὶ τελώνας οὕτως ἐργάσαο
σθαι δοκίμους, ὼς ἀξίους φανῆναι τῆς ἐκεῖσε τιμῆς
καὶ δωρεάς. Καθάπερ γὰρ ἰατρὸν τότε μάλιστα θαυ-
μάζομεν, ὅταν ἴδωμεν ἀνθρώπους ἀνίατα παθήματα
ἔχοντας ἀπαλλάττοντα τῆς ἀρρωστίας καὶπρὸς ὑγείαν
ἐπανάγοντα* οὑτω καὶ τὸν Χριστὸν θαυμάζειν δί-
καιον, ὅταν τραύματα ἀνίατα θεραπεύῃ, ὅταν τελώ-
νην καὶ πόρνην είς τοσαύτην ὑγείαν ἐπαναγάγῃ, ὡς
ἀξίους ἀποφῆναι τῶν οὐρανῶν. Καὶ τί τοιοῦτον ό λῃ-
στὴς ἐπεδείξατο, φησὶν, ἵνα παραδείσου τύχῃ μετά
σταυρόν ; Βούλει συντόμως εῐπω τὴν ἀνδρείαν αὐτοῦς
Ὅτε Πέτρος ἠρνήσατο κάτω, τότε ἐκεῖνος ὡμολόγη-
σεν ἀνω. Καὶ ταῦτα οὐ τοῦ Πέτρου κατηγορῶν λέγω,

LM
