τὴν αὐγὴν πᾶσαν εἰς τοὺπίσω· οὑτω δὴ καὶ ἀθυμίας νέ-
φος, ἐπειδὰν στῇ πρὸ τῆς ψυχῆς τῆς ἡμετέρας, οὑκ
ἀφίησιν εὔκολον γενέσθαι τὴν τοῦ λόγου διάϐασιν, ἀλλ’
ἀποπνίγει καὶ συνέχει μετά πολλῆς τῆς ἀνάγκης ἔνδον
αὑτόν. Καὶ τοῦτο οὐκ ἐπὶ τῶν λεγόντων, ἀλλά καὶ ἐπὶ
τῶν ἀκουόντων γίνεται. Ὥσπερ γάρ ἀπὸ τῆς τοῦ λέγον-
τος ιξδελχῆς οὐκ ἀφίησιν αὑτὸν ἐκπηδῆσαι μετ’ εὐκολίας,
οὕτως οὑδέ είς τὴν τῶν ἀκουόντων διάνοιαν ἐμπεσεῖν
συγχωρεῖ μετὰ τῆς οἰκείας δυνάμεως. Διά τοῦτο καὶ
Ἰουδαῖοί ποτε τῷ πηλῷ καὶ τῇ πλινθείᾳ δουλεύοντες ιι,
τοῦ Μωσέως πολλάκις μεγάλα περὶ⁸ τῆς αὐτῶν λέγοντος
σωτηρίας ἀκούειν οὐκ ἠνείχοντο, τῆς ἀθυμίας ἀϐατον
ποιούσης τῷ λόγῳ τὴν διάνοιαν, καὶ τὴν ἀκοὴν ἐμφρατ-
τούσης. Ἢϐουλόμην μὲν οὖν καὶ αὑτὸς ἐνταῦθα καταλῦ-
σαι τά εἰρημένα· ἀλλ’ ἐννοήσας δτι οὑκ ἀντιφράττει μό-
νον νεφέλης φύσις τὴν εἰς τὸ πρόσω φορὰν τῆς ἀκτῖνος,
ἀλλά καὶ τούναντίον αὑτὴ πάσχει πολλάκις· ἐπειδάν γάρ
ὁ ἣλιος θερμότερος προσπεσὼν διηνεκῶς τρίϐῃ τὸ νέφος,
μέσον τε αὐτὸ διέρρηξε πολλάκις, καὶ ἀθρόον ἐκλάμψας
φαιδρὸς ταῖς τῶν ὁρώντων προσέπεσεν ὄψεσι· τοῦτο καὶ
αὐτὸς προσδοκῶ ποιήσειν σήμερον, καὶ τοῦ λόγου συν-
εχῶς ὁμιλοῦντος ὑμῶν ταῖς ψυχαῖς, καὶ ἐπὶ πλεῖον ἐν·
διατρίϐοντος, ῥαγήσεσθαι ἐλπίζω τῆς ἀθυμίας τὸ νέφος,
καὶ καταλάμψειν ὑμῶν τὴν διάνοιαν τῇ εἰωθυία πάλιν
διδασκαλίᾳ. Ἀλλ’ ἐπίδοτέ μοι τὴν ψυχὴν τὴν ὑμετέραν,
ἐπίδοτέ μοι τὴν ἀκοὴν μικρόν· άποτινάξασθε τὴν ἀθυ-
μίαν· ἐπὶ τὸ πρότερον ἔθος ἐπανέλθωμεν. καὶ ὥσπερ
εἰώθαμεν ἀεὶ μετ’ εὐθυμίας ἐνταῦθα παραγίνεσθαι, οὕτω
καὶ νῦν ποιῶμεν, τὸ πᾶν ἐπὶ τὸν Θεὸν ῥίψαντες. Τοῦτο
καὶ πρὸς αὑτὴν ἡμῖν τῆς συμφορᾶς συμϐαλεῖται τὴν λύ·
σιν. Ἂν γάρ ἱδῃ μετά ἀκριϐείας ἀκροωμένους τῶν αὑτοῦ
λόγων, καὶ τὴν φιλοσοφίαν ἡμῖν οὐκ ἐλεγχομένην τῇ τοῦ
καιροῦ δυσκολίᾳ, ταχέως ἀντιλήψεται, καὶ ποιήσει τὴν
γαλήνην καὶ μεταϐολὴν ἀγαθὴν ἀπὸ τοῦ παρόντος χε ι μῶνος.
Τὸν γὰρ Χριστιανὸν καὶ ἐν τούτῳ τῶν ἀπίστων διαφέ-
ρειν χρὴ, ἐν τῷ φέρειν γενναίως ἅπαντα, καὶ τῇ τῶν
μελλόντων ἐλπίδι πτερούμενον ἀνώτερον εῖναι τῆς τῶν
ἀνθρωπίνων κακῶν προσϐολῆς. Ἐπὶ τῆς πέτρας ἕστηκεν
ό πιστὸς, διά τοῦτο ταῖς τῶν κυμάτων ἀχείρωτός ἐστι
προσϐολαῖς» . Ἂν γὰρ ἐπαρθῇ τὰ κύματα τῶν πειρα-
σμῶν, οὐκ ἐφικνεῖται τῶν ἐκείνου ποδῶν · οὗτος ὑψηλό-
τερος τῆς ἀπάσης τοιαύτης ’ἕστηκεν ἐπιϐουλῆς. Μὴ τοίνυν
καταπέσωμεν, ἀγαπητοί. Οὐχ οὑτως ἡμεῖς φροντίζομεν
τῆς ἡμετέρας σωτηρίας, ὡς ὁ ποιήσας ἡμᾶς Θεός· οὐχ οἷ’)-
τως ἡμῖν μέλει τοῦ μηδὲν παθεῖν δεινὸν, ὡς τῷ τὴν ψυχὴν
ἡμῖν χαρισαμένῳ, καὶ τοσαῦτα δόντι μετά ταῦτα ἀγαθά.
Ταύταις ἑαυτοὺς πτερώσωμεν ταῖς ἐλπίσι, καὶ τῶν μελ-
λόντων ῥηθήσεσθαι μετά τῆς εἰωθυίας ἀκούσωμεν προ-
θυμίας. Μακράν πρῴην ἀπέτεινα πρὸς τὴν ὑμετέραν
ἀγάπην δημηγορίαν, καὶ πάντας εἶδον παρακολουθοῦν-
τας, καὶ οὐδένα ἐκ μέσης ὑποστρέψαντα τῆς ὀδοῦ. Χά-
ριν ὑμῖν ἀντὶ τῆς προθυμίας ἐχω ἐκείνης, καὶτῶν πό-
νων τὸν μισθὸν ἀπείληφα· ἀλλά καὶ ἓτερον μετ’ ἐκείνου
μισθὸν ὑμᾶς ᾔτησα τότε· τάχα ίστε καὶ μέμνησθε. Τίς
δὲ ἦν ό μισθός; Τοὺς βλασφήμους τοὺς κατά τὴν πόλιν
κολάζειν καὶ σωφρονίζειν, τοὺς είς τὸν Θεὸν ὑϐρίζοντας
καὶ παροινοῦντας ο κατέχειν· οὑκ οἶμαι ταῦτα ἀπ’ ἐμαυ-
τοῦ τότε εἰρηκέναι, ἀλλά τοῦ θεοῦ τὰ μέλλοντα προειδό-
τος εἰς τὴν διάνοιαν τὴν ἡμετέραν ἐ μϐεϐληκέναι τὰ ῥή μα-
τα· εἰ γάρ τοὺς τὰ τοιαῦτα τολμῶντας ἐκολάζομεν, οὑκ
ἂν ταῦτα ἐξέϐη νῦν, ἀπε ρ ἐξέϐη. Πόσῳ βέλτιον ἦν, εἰ καὶ
⁸ "m‘il. el aliqui πλινθείᾳ ταλαιπωρούμενοι.
ί· Ἰἰμὸο).αῖ;, sn- alii. _
⁸ iu-Sn\i} νιῑϋιῖηηιιηκς ,ΑῘΗ πιῡανπιοῶπνα

57 S. .IOAN‘NIS CHRYSOSTOMI ARCIIIEP. CONSTANTINOI‘. 53
· Quich".ﬁummrrlpEi βασιλέα ’ξηατιτνω -τῖνῖ " "'- "--
