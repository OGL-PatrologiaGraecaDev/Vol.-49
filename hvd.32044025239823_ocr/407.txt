413
ιη

nihil ntali egit . tunc et supplicationem offerre ausus
fuit his verbis : Memento mei, Domine, cum veneris in
regnum tuum. Non ausus fuit prius dicere, Memento
mei , quoadusque per confessionem sese a sordibus
peccatorum expurgavit ; quoadusque scipsum condem-
nans, justum et innocentem effecit; quoadusque per
accusationem scelera deposuit.
Confessio peccatorum. —Vides quantum possit con-
fessio etiam in ipsa cruce? litae audiens , carissime ,
ne desperes teipsum: sed infinitam benignitatis divi-
me magnitudinem tecum reputans, properes ad emen-
dationem peccatorum. Si enim latronem in cruce
tanto honore dignatus est, multo magis nos insita sua
benignitate dignabitur , si voluerimus peccatorum
confessionem instituere. Ut igitur et nos benignitate
illius perfruamur , peccata propria confiteri ne eru-
bescamus: magna enim conlbssionis vis est, et multa
ejus potentia. Ecce enimet iste confessus est, et pa-
radisum reperit apertum : confessus est , libertatem—
que loquendi ac regnum petendi adeptus est is qui
latro fuerat. Ad id enim usque tempus non petivit
regnum ctelorum. Unde , dic mihi, ο latro , regni re-
cordatus es ἲ quid ejus simile nunc vidisti? Quae vides,
clavi sunt et crux et accusationes et scommata et
ocnvicia. Utique , inquit: nam ipsa crux regni mihi
videtur symbolum esse. Propterea ipsum Regem voco,
quia ipsum video crucifixum : regis enim est , pro
subditis mori. lpsemet dixit: Bonus pastor animam
suam ponit pro auibus (Joan. 10. 11 ). Igitur et bonus
rex animam suam ponit pro subditis. Cum ergo ani-
mam suam posuerit, eapropter Regem nomino.
Memento mei, Domine, cuni veneris in regnum tuum.
4. Vis discere quomodo crux sit regni nota et sym-
bolum et quam inclyta res sit? Non reliquit ipsam in
terra, sed duxit eam in caelum. Unde hoc liquet ? Cum
ipso ventura est in secundo ejus et glorioso adventu.
Sed videamus quando cum ipso sit ventura. Audi
ipsum Christum dicentem : Si dixerint vobis, Ecce in
penetralibus est Christus, ecce in solitudine , ne exeatis
( Matth. 24. ‘26 ). De secundo suo adventu haec dicit,
propter falsos Christos, et prapter pseudoprophetas ,
et propter Antichristum , ne quis circumventus in il-
lmn incidat. Cum enim Antichristus ante Christum
venturus sit, Ne, inquit, pastorem quaerentes incida-
tis in lupum , ob id indico vobis eertum indicium et
argumentum pastoris prmsentis :cujus primus ad-
ventus licet occultus fuerit; ne tamen existimetis ta-
lem etiam fore secundum. Nam ille merito occultus
fuit : venit enim quaerere quod perierat; iste vero non
ita erit, at quomodo? dic et doce. Sicut, inquit, exit
fulgur ab Oriente et apparet usque in Occidentem : ita
erit et adventus Filii hominis (Ibid. ι’. 27). Derepen-
te omnibus apparebit : non necesse erit, ut quisquam
interroget. Quemadmodum enim facto fulgure non
opus habemus inquirere, num fulgur exstiterit: ita iu
secundo illo adventu necesse non erit qumrere , num
Christus venerit. At vero necdum id quod quaereba-
tur , diximus, num videlicet cum cruce sit venturus.
Audi igitur , quomodo et hoc manifeste explicet.
